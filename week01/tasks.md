Задача 1. Да се напише програма, която да извежда факултетния ви номер:
Пример: “0MI123456”

Задача 2. Да се напише програма, която да приема като вход име и години и да ги изведе с интервал между тях.

Задача 3. Да се напише програма на C++, която по даден радиус на кръг изчислява и извежда на конзолата лицето и обиколката на кръга. (Да се дефинира π).

Задача 4. Да се въведе от клавиатурата положително 3-цифрено цяло число. Да се намерят и отпечатат цифрите му и да се намери сумата им.
Пример: 256
first digit: 2
second digit: 5
third digit: 6
sum: 13

Задача 5.
Да се състави програма, чрез която се въвеждат 2 естествени двуцифрени числа a, b. Програмата да изведе произведението на двете числа, последната цифра от произведението, както и дали е четна.
Вход: 15, 25
Изход: 375, 5 - 0 (0 за нечетно и 1 за четно)

Задача 6.Да се напише програма на C++, която превръща сума от една валута в друга, като предлага възможност за закръгляне на резултата до два знака след десетичната запетая.

Задача 7.
Бачи Кико иска да си купи ново БМВ от Швеция, но има някои изисквания. Той е склонен да я вземе нова или втора ръка.
Ако е втора ръка, иска, ако има климатик да е на по-малко от 115 000 км., да е поне 70 конски сили и да струва най-много 6 000 лева, а ако няма климатик да е на по-малко от 180 000 км., да е поне 60 конски сили и да струва най-много 2 000 лева.
Ако е нова иска да е от 70 до 90 конски сили включително и да струва не повече от 25 000 лева.
Напишете булев израз, който по дадена информация за това дали колата е стара или нова, има ли климатик, мощността, пробегът и цената й, пресмята дали Бачи Кико е склонен да си купи колата.
Примери:
Колата е стара, има климатик, мощността й е 70 конски сили, пробегът й е 100 000 км. и цената й е 5 000 лв.
Трайчо би си я купил, тъй като мощността й е поне 70 конски сили, пробегът й е по-малък от 115 000 км. и цената й е под 6 000 лева.
Колата е стара, няма климатик, мощността й е 80 конски сили, пробегът й е 200 000 км. и цената й е 5 000 лв.
Бачи Кико не би си я купил и би казал: -“Оф много скъпо бе”, понеже колата не е с пробег по-малък от 180 000 км. и цената не е по-малка от 2 000 лв.
